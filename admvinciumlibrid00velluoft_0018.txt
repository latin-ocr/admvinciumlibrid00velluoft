PROLEGOMENA

Epla Eman. Port. Regis
Iulii-1 (?) Maresidii ¹ (?) communicaui
i die Antonii a0 1558
εὖ Catalogo librorum Erasmi
Reddidit

Hic notandum est quod ab apographo Amerbachiano
abest fragmentum prius libri Ι, h. e. capitula octo quae in
ed. Pr. Velleiani operis initium faciunt a uerbis Tempestate
distractus usque ad uerba Raptus uirginum Sabinarum.
Credo anno 1516 nondum inuentum fuisse fragmentum illud,
uel dubitationem mouisse an Velleiani operis pars esset ,·
hinc Amerbachio non in manus uenisse cum reliquo Mur-
bacensi codice3 at Rhenano annos post quattuor Velleium
edenti suppetisse. Nam abesse ab Amerbachii apographo
folia aliquot deperdita nihil est quod indicet: sed a quibus
uerbis apographon incipit Fragmentum primi libri Vellei
Paterculi ea in summa parte folii et quidem recti studiose
posuit Amerbachius, tamquam id agens ut initium paginae
faceret quod fuit historiae. Sunt qui putent, et in his Fech-
terus, Amerbachium non ipsum Murbacensem, sed exemplar
eius ab alio factum, descripsisse : hinc omissa illa octo capita
fuisse, cum ab eo exemplari abfuerint. Sed repugnat uniuersa
species Amerbachiani apographi: quod si curn Rhenani
ed. principe conferas, uideas omnia rudiora et ut ita dicam in-
corruptiora illic extare, uocabulis interdum non recte diuisis
(scimus autem in Murbacensi non recte diuisa extitisse),
orthographia ueram antiquitatem, non saeculum XVI, re-
ferente, distinctione clausularum incerta ac perplexa, qualem
in Murbacensi Rhenanus se testatur inuenisse. Praeterea
in Amerbachii apographo tantus grex est uariarum lectio—

¹ ,Martiam' legit G. Parker.
xiv

