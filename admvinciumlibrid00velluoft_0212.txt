COMMENTARIVS CRITICVS

summa cum fide repraesentare. Sed siue magna in Murbacensi
fuit siue magnam, uix credo recte edi in adiutorium, eccle-
siasticis magis dignum quam Paterculo: certe omisso in melius
latinitati consulitur.

In sequentibus sed Romani uirtus militis plus eo tempore uindi-
catum gloriae quam ducibus reliquit paene adducor ut credam
Romanihic esse ἰ. q. Romanorum: cf. Liu. ii. 27. 1 ; viii.3. 1. Quod
si ita est, militis in militibus, ut coni. Lipsius, erit refingendum.

112 6 interempto prefecto castrorumq. (sic) praefectisque
cohortium non incruentis centurionibus quibus etiam primi s
ordines cecidere. Α.

qui P: quibus etiam B.

Kritzius, recepta Boecleri emendatione e quibus, septemque
locis allegatis ex Caesaris B. G., Liuio, Frontini Strateg., Hygini
de Limit., primos ordines credidit esse ordinum ductores siue ipsos
centuriones primos. Sed quamquam primi ordines non raro sic
dicuntur ipsi centuriones ubi ab aliis siue singulis hominibus
siue generibus militum discernuntur, uelut a Cotta primisque
ordinibus B. G. v. 30, tribunis militum primisque ordinibus vi. 7,
cum tribunis primisque ordinibus Liu. xliv. 33, inepte dicturus
erat Paterculus centurionibus e quibus primi ordines cecidere, si
ordines i. q. ipsos centuriones significaret: hoc enim quid est
aliud quam centurionibus e quibus primi centuriones cecidere?
Sin Gelenii recepta emendatione scripseris centurionibus qui
etiam primi ordinis cecidere, nec tautologiam admittes, et habe-
bis sententiam ut multo magis perspicuam, ita breuitate quae fit
inlatis uerbis primi ordinis post relatiuum, concinnam dignam-
que Paterculo.

114 1 distraximus ille tantorum onerum mole. AF.

distraximus Rhenanus correxit in distractzssimus, quod pleri—
que receperunt: Heinsio et Bentleio placuit districtissimus.
Incerta lis, nec quae possit ex uno codice, eoque totiens
uitiato, dirimi. Nam si loci perpendantur similes, ut Cic. de
Imp. Pomp. 4. 9 ancipiti contentione districti, de Orat. iii. 2. 7
ambitionis labore uita districta, in priore codices districti (uel
destricti) potius habent, Fuldensis‚ si Baitero fides, distracti, in
altero districta dicitur esse in melioribus: sed utrubique et
districtus ct distractus legitur. Fam. ii. 15. 3 districtus milii

180

