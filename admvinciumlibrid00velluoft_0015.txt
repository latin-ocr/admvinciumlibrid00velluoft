PROLEGOMENA

Itaque ‘ex ed. Princ. a. 1520, cum uariis lectionibus, quas
Burerus ex Murbacensi enotauit addiditque tamquam
supplementum appendicemque editioni Principi, pendebat
tota crisis Velleiani operis usque ad annum 1834. Non
quo alii non fuerint qui Murbacensis apographa uideantur
habuisse 3 quorum duos nomino. Prior est Bernardi-
nus Rutilius, iuris consultus 1504—1538. Hunc Fuluius
Vrsinus (1529-1600), in Nolis ad Fragmenta Ifi'storicomm
anno 1595 editis, p. 415, testatus est in suo codice substi-
tuisse meribus pro muneribus Vell. ii. 48. 2 perfectis muneri—
bus theatri. Hinc Vrsinus emendauit moeniis uel moenibus
(p. 422). Quae coniectura licet necessaria non sit (munera
enim absumpta zgm' dixit Velleius ii. 130. 1), e uero tamen
fonte uidetur ductum illud merilms, fortasse ex ipso Mur-
bacensi. Potuit enim uocabulum illic sic scriptum extare
ut alii mzmeribus, alii merilms uideretur.

Alterius apographi mentio facta est a Montfaucono Biblio-
thec. Bibliothecarum ii. p. 1014 D, ubi inter libros Colberti-
nos in Regia Parisiensi numero signatus 6571 locurn habet
Velleius paterculus [um libro M SS (sic) collatus a Petro
pithoeo. Sed hic liber Pithoei una cum 1600 aliis anno
1732 ex bibliotheca Colbertina translatus in Tabularium
negotiorum exterorum (Depot des affaires e'trangeres) per
turbas ciuiles saeculi xviii exeuntis periisse creditur ab
Hasio, quem Seebodius rogauerat ut eum inuestigaret,
uti testatus est Orellius in ed. Vellei Lipsiensi a. 1835,
p. xi.

Orellio debetur quod unum adhuc manu scriptum
superest codicis Murbacensis apographon 3 scripturn autem
est anno 1516 a Bonifacio Amerbach. Hoc Orellius
Basileae ex bibliotheca Academica, ubi delituerat, anno

xi

